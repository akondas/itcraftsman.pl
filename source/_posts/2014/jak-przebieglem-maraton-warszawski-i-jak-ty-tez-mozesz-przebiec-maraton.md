---

comments: true
date: 2014-10-08 21:34:02+00:00
extends: _layouts.post
cover_image: /assets/img/posts/2014/DSC_1091-300x168.jpg
slug: jak-przebieglem-maraton-warszawski-i-jak-ty-tez-mozesz-przebiec-maraton
title: Jak przebiegłem Maraton Warszawski i jak ty też możesz przebiec maraton ?
wordpress_id: 633
categories:
- Bieganie
tags:
- bieganie
---

Czas na trochę bardziej osobisty wpis. Tak więc dnia 28 września 2014 r. udało mi się przebiec drugi w życiu maraton. Postaram się przybliżyć jak udało mi się to zrobić i jak Tobie też może się udać.<!-- more -->

Tym razem postanowiłem podzielić się z Wami moją drugą pasją i stworzyć krótki wpis na ten temat. Z racji, że jest to blog, celowo umieszczam bardziej osobisty wpis. Będziecie mogli mnie lepiej poznać (czy tego chcesz czy nie :P). Może uda mi się kogoś zachęcić i wzbudzić sportową pasję :).

W związku z moim wyjazdem do Warszawy musiałem nadrobić pracę i nic nie publikowałem, ale postaram się nadgonić zaległości. W przygotowaniu mam bardzo ciekawy wpis na temat polskich frameworków PHP. Wracając do tematu ...

**Jak to się zaczęło ?**

Niecałe 18 miesięcy temu postanowiłem w końcu coś z sobą zrobić :) (ładnie to brzmi). Jako miłośnik gier, swoją przygodę rozpocząłem od zakupu _NIKE+ Kinect Training_. Jest to "gra" w której trenujemy swego rodzaju fitness z osobistym trenerem. Wszystkie ruchy ciała skanowane są przez sensor Kinect i na bieżąco korygowane. Do dyspozycji są trzy rodzaje treningu (spalanie, na siłę i na rzeźbę :D), dodatkowe pakiety (osobno do kupienia) oraz parę wyzwań. Generalnie ciekawe lecz niektórym może się szybko znudzić. Treningi bywają trochę monotonne, ale w końcu to trening. Jak to mawiają: **no pain, no gain**.

Po około dwóch miesiącach regularnych ćwiczeń (ostro się wkręciłem, 3 razy tygodniowo) ktoś w pracy przypadkowo rzucił temat lokalnego biegu na 10 KM (Fortuna Bieg). Postanowiłem spróbować. Poprzedziłem to wyzwanie tylko 3 treningami (co było moim pierwszym błędem), ale przeżyłem i dobiegłem do mety z czasem 56:32 (nie byłem ostatni :P, ale w końcówce).

Byłem zarazem mega szczęśliwy oraz mega rozczarowany, że tak słabo mi poszło. Z tego powodu na mecie byłem niemiły dla mojej miłości i korzystając z okazji: kochanie, serdecznie Cie przepraszam. Rozczarowanie dało mi jasny sygnał: jest sporo do poprawy i sporo do przebiegania :D

Potem poszło już z górki. Bieganie bardzo uzależnia (przynajmniej w moim przypadku). Rozpoczął się dla mnie czas pierwszych razów: pierwsza książka, pierwsze profesjonalne buty, ubrania, akcesoria itp. Do teraz kupowanie tych wszystkich "niezbędnych" mi rzeczy przynosi olbrzymią przyjemność.

**Pierwsza kontuzja**

Niestety w pewnym momencie "przegalopowałem" i złapałem bolesną kontuzję kolana. Postanowiłem udać się do specjalisty. W moim przypadku było to Centrum Rehabilitacji Ortopedyczno-Sportowej Reha-Forma w Bielsku Białej. Są tam specjaliści którzy bardzo mi pomogli (pozdrawiam). Dwa miesiące przerwy od biegania sprawiły, że zacząłem trening na rowerze co miało potem wpływ na moją decyzję w sprawie wyprawy rowerowej do Warszawy w jeden dzień (375KM). Opiszę to innym razem :)

[![Orlen Warsaw Marathon - 21.04.2014 - nr. 6690](/assets/img/posts/2014/orlen-mor14_01_pbr_11-mor14_01_pbr_20140413_133259.jpg)](/assets/img/posts/2014/orlen-mor14_01_pbr_11-mor14_01_pbr_20140413_133259.jpg) Orlen Warsaw Marathon - 21.04.2014 - nr. 6690

Po pomyślnej "kuracji" postanowiłem bardziej zainteresować się techniką i tym co doprowadziło do mojej kontuzji. W ten sposób opanowałem kilka przydatnych technik. W kwietniu 2014 (kontuzja nastąpiła w wrześniu 2013) udało mi się pokonać swój pierwszy maraton: Orlen Warshaw Maraton z czasem 3:59:44 (na zdjęciu widać czas liczony od wystrzału startowego - wtedy przede mną było około 5 tys innych biegaczy, więc liczony jest czas od przekroczenia startu).

**Moje rady**

Może nie jestem zawodowym biegaczem, ale do obecnej chwili przebiegłem już ponad 4000 KM i mogę podzielić się zdobytym doświadczeniem. Oto 4 proste punkty, których zawsze się trzymam. Stosując je udało mi się przez 12 ostatnich miesięcy uniknąć jakiekolwiek kontuzji (nawet przy obłożeniu 370 KM miesięcznie) oraz przebiec 2 maratony.



	
  1. **Rozgrzewka** - chcesz uniknąć kontuzji ? Jeżeli tak to rozgrzewka jest niezbędna. Wystarczy tu jedna prosta zasada, im krótszy bieg tym dłuższa musi być rozgrzewka.

	
  2. **Rozciąganie** - tak samo jak w punkcie pierwszym - nie chcesz kontuzji - rozciągaj się po biegu. Ja osobiście używam jeszcze do tego liny i rozciągam się około 7 minut po każdym biegu.

	
  3. **Masowanie** - w zasadzie to automasownie, czynność mniej popularna, ale chyba najbardziej pomocna. Pomaga rozluźnić spięte mięśnie i szybciej się regenerować. Ja używam do tego zwykłej plastikowej rury (może być nawet butelka po napoju). Można kupić do tego profesjonalny roller. Technika: [https://www.youtube.com/watch?v=F1cJqkGPp6A](https://www.youtube.com/watch?v=F1cJqkGPp6A)

	
  4. **Trening mięśni stabilizującyc**h - bardzo ważne przy pokonywaniu dużej ilości kilometrów tygodniowo. W moim przypadku jest to około 30 minut dwa razy w tygodniu. Chciałbym więcej ale nie zawsze mam na to czas. Jeżeli jesteś zainteresowany techniką to polecam wpisać w google frazę "trening core stability" - można znaleźć dużo pomocnych materiałów.


[![36 Maraton Warszawki - 6607 - to ja :)](/assets/img/posts/2014/mwa14_02_rzs_20140928_082850.jpg)](/assets/img/posts/2014/mwa14_02_rzs_20140928_082850.jpg) 36 Maraton Warszawki - 6607 - to ja :)

W ten sposób mogę cieszyć się codziennym bieganiem bez obawy o niechciane kontuzje. Proszę pamiętaj, że są to moje osobiste rady. Najważniejszy zawsze jest zdrowy rozsądek. Znam osoby które nie stosują się do żadnego z tych punktów i również potrafią cieszyć się bezkontuzyjnym bieganiem.

Na zakończenie przedstawiam kilka oczywistych i trywialnych zalet wynikających z biegania:



	
  1. Biegam zawsze z samego rana więc w pracy mam "przewietrzony" umysł. Wiem że to brzmi śmiesznie, ale widzę ewidentną różnice między dniami w których było bieganie, a w których go nie było.

	
  2. Schudniesz. W moim przypadku było to 15 kg. Teraz waga utrzymuje się na stały poziomie.

	
  3. Będziesz szczęśliwszy - codzienny wysiłek sprawia że uwalnia się ogromna liczba endorfin - hormonu szczęścia. W pewnym momencie będziesz w stanie nawet wyczuć ten moment kiedy się uwalniają do krwiobiegu (pół żartem pół serio)

	
  4. Możesz dużo jeść :) i nie bać się że "pójdzie ci w pas"

	
  5. Nabierzesz chęci na przebiegnięcie maratonu

	
  6. Zaplanujesz wyjazd na maraton

	
  7. Rozpoczniesz bieg maratoński

	
  8. W trakcie biegu będziesz żałować tego pomysłu

	
  9. Przez ostatnie kilometry będziesz sobie powtarzał "nigdy więcej"

	
  10. Przekroczysz metę maratonu - tego uczucia nie da się opisać

	
  11. Zaraz po przekroczeniu mety będziesz planować kolejny maraton (lub nie, nieważne, i tak jesteś bohaterem :D)


Tym miłym akcentem kończę mój osobisty wpis. Jeżeli macie jakieś pytania z chęcią posłużę radą. Tymczasem, zapraszam już wkrótce na wpis jakiego nie znajdziecie w polskim internecie - przegląd polskich frameworków PHP. Pozdrawiam i miłego kodowania.
