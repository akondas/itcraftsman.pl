---

comments: true
date: 2014-12-31 00:00:55+00:00
extends: _layouts.post
cover_image: /assets/img/posts/2014/14778930047_68633be4d0_k-300x200.jpg
slug: podsumowanie-roku-2014-zyczenia-i-plany-na-rok-2015
title: Podsumowanie roku 2014, życzenia i plany na rok 2015
wordpress_id: 866
categories:
- Blog
tags:
- 2014/2015
- blog
- plany
- podsumowanie
- życzenia
---

Dzisiaj krótko. Ten wpis będzie z serii bardziej osobistych i nie dotyczy stricte programowania. Jest na temat tego bloga, dalszych moich planów z nim związanych i o Was - czytelnikach. Zapraszam po raz ostatni w tym roku.<!-- more -->




## **Podsumowanie roku 2014**


Nareszcie znajduje motywacje, czas i odpowiedni zapał do utworzenia bloga. Pierwszy wpis ukazał się 24 czerwca ("[Composer czyli jak zarządzać zależnościami w PHP](https://itcraftsman.pl/composer-czyli-jak-zarzadzac-zaleznosciami-w-php/)") i ma na koncie ponad 200 wyświetleń. Krótko potem pojawiły się kolejne wpisy. Oto jak wypadł ten rok w liczbach:

30 wpisów
18 komentarzy (muszę Was jakoś bardziej motywować)
7800 wyświetleń samych wpisów co daje średnio 56 dziennie (według JetPack)
2500 użytkowników (według GA)

[![Posting Patterns - czyli kiedy udawało mi się pisać](/assets/img/posts/2014/screenshot-jetpack.me-2014-12-30-21-58-58.jpeg)](/assets/img/posts/2014/screenshot-jetpack.me-2014-12-30-21-58-58.jpeg) Posting Patterns - czyli kiedy udawało mi się pisać



3 najpopularniejsze wpisy:

[Przegląd polskich frameworków PHP](https://itcraftsman.pl/przeglad-polskich-frameworkow-php/)  - 1370 wyświetleń
[TDD w PHP: testy jednostkowe z PHPUnit – krok po kroku](https://itcraftsman.pl/tdd-w-php-testy-jednostkowe-z-phpunit-krok-po-kroku/) - 505 wyświetleń
[Powiedz, nie pytaj czyli Prawo Demeter](https://itcraftsman.pl/powiedz-nie-pytaj-czyli-prawo-demeter/) - 370 wyświetleń

Udało mi się też rozpocząć parę ciekawych serii do których na pewno będę wracał.

W tym momencie chciałbym podziękować wszystkim czytelnikom. Dziękuję za wyświetlenia, komentarze i maile które od Was dostaję. Całość motywuje mnie do tworzenia kolejnych wpisów i udowadnia, że istnieje zapotrzebowanie na tego rodzaju treści. Mam nadzieję, że w ten sposób pozwalam Wam się rozwijać i stawać lepszym koderami.


## **Plany na 2015**


Generalnie z planowaniem mam ostatnio problemy (co odbiło się na ilości wpisów w grudniu), ale wpisanie tutaj paru zdań sprawi, że ciężej będzie mi zaniechać plany. To jest pewien sposób na lepszą motywację, tzw. "publiczna deklaracja". Podobno trudniej psychicznie się z tego wymknąć (no bo co powiedzą ludzie). W niektórych przypadkach można śmiało użyć do tego fejsa.

Na pewno początkiem tego roku chcę nagrać mój pierwszy podcast na temat programowania. Zastanawiam się ciągle nad tematyką. Czy skupiać się na PHP czy na programowaniu jako takim. Zobaczymy co z tego wyjdzie.

Po głowie chodzi mi również pomysł na screencast. Być może warto zrobić nagrania do istniejącego już wpisu (choć do nowego również) z głosem. Sam się zastanawiam, czy do głowy lepiej wejdzie artykuł czytany czy krótki screencast z podkładem dźwiękowym. Dużo pewnie zależy od mojego głosu ... cóż nie dowiemy się póki czegoś nie wrzucę.

Jeżeli chodzi o wpisy to na pewno będę kontynuować rozpoczęte serie oraz tworzyć nowe. Jeżeli czegoś Wam brakuje lub chcielibyście poczytać o czymś konkretnym to piszcie w komentarzach.


## **Podsumowując**

[![Tak wygląda się zimą po przebiegnięciu 25km w górach :)](/assets/img/posts/2014/10888388_919607541397620_5797668970724051858_n.jpg)](/assets/img/posts/2014/10888388_919607541397620_5797668970724051858_n.jpg) Tak wygląda się zimą po  
przebiegnięciu 25km w górach :)

Dzisiaj na pewno każdy z Was będzie w jakiś sposób kończyć ten rok, dlatego życzę Wam samych sukcesów na płaszczyźnie osobistej, rodzinnej oraz zawodowej. Rozwijajcie się, biegajcie, czytajcie mojego bloga i dużo kodujcie (kolejność każdy dopasowuje sobie sam). Tego wszystkiego życzę wam ja w 2015 roku :)

Zdjęcie z wpisu: [Flickr](https://www.flickr.com/photos/jeffkrause/14778930047).
