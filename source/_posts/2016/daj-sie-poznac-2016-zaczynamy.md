---
comments: true
date: 2016-03-19 20:31:51+00:00
extends: _layouts.post
cover_image: /assets/img/posts/2016/DSP2016-04-va-wyjdz-300x300.png
slug: daj-sie-poznac-2016-zaczynamy
title: Daj Się Poznać 2016 - zaczynamy
wordpress_id: 1169
categories:
- Programowanie
tags:
- dajsiepoznac
- dajsiepoznac2016
- devstyle
- konkurs
- machine learning
- php
---

Krótko o tym czym jest konkurs "Daj Się Poznać". Dlaczego biorę w nim udział, z czym to się wiąże i jak wpłynie na mojego bloga.<!-- more -->

Na wstępie dodam, że planowałem ten wpis na pierwszego marca. Jak widać jest marzec 19 czyli grubo po moim ustalonym terminie. Dlaczego tak się stało ? Powodów jest kilka i nie chcę Was nimi zanudzać. Nie będę się też usprawiedliwiał. Po prostu poległem w tym temacie i tyle. Przyznaję się bez bicia, ale do rzeczy ...


## Konkurs "Daj Się Poznać"

Konkurs ten popełnił Maciej Aniserowicz autor bloga [devstyle](https://devstyle.pl) oraz podcasta [DevTalk](https://devtalk.pl). Udział polega na spełnianiu dwóch głównych celi (tak samo ważnych) równocześnie i naprzemiennie:

  1. Rozwijaniu projektu open-source
  2. Prowadzeniu bloga programistycznego poświęconego rozwijanemu projektowi

Są nagrody, jest wiele uczestników i dużo ciekawych projektów. Po więcej odsyłam na stronę konkursu pod adresem: [https://dajsiepoznac.pl/](https://dajsiepoznac.pl/)

## Moje zgłoszenie

Bloga już mam, więc z prowadzeniem go nie powinno być problemów. Jeżeli chodzi o projekt to zdecydowałem się na coś szalonego. Jako, że ostatnio podchodzę zawodowo do tematu **Machine Learning** stwierdziłem, że napiszę taką bibliotekę w **PHP**. Być może nie jest to język do tego stworzony, ale jest to język w którym czuję się najlepiej i który ostatnio dostało naprawdę sporego boosta w kwestii wydajności i rozwoju.

Chciałbym zaimplementować parę różnych algorytmów (klasyfikacji, regresji lub klasteryzacji). Cel bardzo ambitny i nie wiem czy nie za wysoki. Główną barierą dla mnie jest czas , którego ostatnio mam bardzo mało (co na pewno dało się zauważyć po ilości postów). Jeżeli ciekawi Was sam temat ML to poczekajcie na kolejny wpis które będzie wstępem do tego zagadnienia.

Adres repozytorium projektu:** [https://github.com/php-ai/php-ml](https://github.com/php-ai/php-ml)**

Nie miałem za bardzo czasu zastanawiać się nad nazwą, dlatego jest duża szansa, że zostanie ona zmieniona, ale to na pewno już po konkursie.

Aby dobrnąć szczęśliwie do końca potrzeba rozwijać projekt przez minimum 10 tygodni. Dodatkowo w tym samym czasie blogować i tutaj dochodzimy do mojej głównej obawy.


## Jakość wpisów


Udział w konkursie wymaga popełniania co najmniej dwóch postów tygodniowo. Jak dotąd mnie osobiście nie udało się osiągnąć takiego pułapu, co nie znaczy, że jest niemożliwy. Mam po prostu do tego trochę inne podejście. Zawsze wydawało mi się, że jak już ktoś poświęci dla mojego pisania kilka minut, to nie mogą to być minuty stracone. Z tego powodu dbałem zawsze o jakość wpisów i tworzenie ich zajmowało mi sporą ilość czasu.

Jeżeli mam podołać wyzwaniu konkursowemu będę musiał zejść z jakość na rzecz częstości. Może nawet nie samej jakości, ale bardziej długości. Z reguły wpisy miewały po 1000 słów i więcej. Teraz mogę nie dobrnąć nawet do 300. Niemniej mam nadzieję, że uda mi się kogoś tym zaciekawić. Ba .. może takie krótsze wpisy będą lepsze i bardziej przypadną Wam do gustu ? Zobaczymy w praniu, bo jutro kolejny wpis (teoretycznie w planie, choć widzę na ten moment, że zapodziałem gdzieś notatki które miałem przygotowane).


## Programuj ...


I to tyle na dzisiaj. Jutro zabieram się za kolejny wpis i tak (miejmy nadzieje) będzie przez kolejnych 10 tygodni. Trzymajcie kciuki.

P.S. Tak, ... wiem, mogłem Wam wcześniej dać znać o samym konkursie ... ale nie znalazłem czasu na wpis. Shame on me ...
